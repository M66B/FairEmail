# Kurulum yardımı

FairEmail'i kurmak oldukça basittir. E-posta almak için en az bir hesap, e-posta göndermek istiyorsanız en az bir kimlik eklemeniz gerekir. Hızlı kurulum, çoğu büyük sağlayıcı için tek seferde bir hesap ve kimlik ekleyecektir.

## Gereksinimler

Hesapları ve kimlikleri kurmak için internet bağlantısı gereklidir.

## Hızlı kurulum

Uygun sağlayıcıyı veya *Diğer sağlayıcı*'yı seçin, adınızı, e-posta adresinizi ve şifrenizi girin ve *Kontrol Et*'e dokunun.

Bu, birçok e-posta sağlayıcısı için işe yarar.

Hızlı kurulum işe yaramazsa, manuel olarak bir hesap ve kimlik oluşturmanız gerekir, yönergeler için aşağıya bakınız.

## Hesap kurulumu - e-posta almak için

Bir hesap eklemek için *Manuel kurulum ve diğer seçenekler*'e dokunun, *Hesaplar*'a dokunun ve alttaki 'artı' düğmesine dokunun ve IMAP'yi (veya POP3) seçin. Listeden bir sağlayıcı seçin, çoğunlukla e-posta adresiniz olan kullanıcı adını ve şifrenizi girin. FairEmail'in e-posta sunucusuna bağlanmasını ve sistem klasörlerinin bir listesini almasını sağlamak için *Denetle* düğmesine dokunun. Sistem klasörü seçimini inceledikten sonra *Kaydet*'e basarak hesabı ekleyebilirsiniz.

Sağlayıcınız sağlayıcılar listesinde yoksa binlerce sağlayıcı vardır, *Özel*'i seçin. Alan adını girin, örneğin *gmail.com* ve *Ayarları al* düğmesine dokunun. Sağlayıcınız [otomatik bulmayı](https://tools.ietf.org/html/rfc6186) destekliyorsa, FairEmail ana bilgisayar adını ve bağlantı noktası numarasını doldurur, aksi takdirde doğru IMAP ana bilgisayar adı, bağlantı noktası numarası ve şifreleme protokolü (SSL/TLS veya STARTTLS) için sağlayıcınızın kurulum talimatlarını kontrol edin. Bunun hakkında daha fazlası için lütfen [buraya](https://github.com/M66B/FairEmail/blob/master/FAQ.md#authorizing-accounts) bakın.

## Kimlik kurulumu - e-posta göndermek için

Benzer şekilde, bir kimlik eklemek için *Elle kurulum ve diğer seçenekler*'e, *Kimlikler*'e, sonra da alttaki 'artı' düğmesine basın. Göndermek istediğiniz e-posta adresinden karşıda görünmesini istediğiniz adı girin ve bağlı bir hesap seçin. Kimliği eklemek için *Kaydet*'e dokunun.

Hesap elle yapılandırıldıysa, kimliği de elle yapılandırmanız gerekir. Alan adını girin, örneğin *gmail.com* ve *Ayarları al* düğmesine dokunun. Sağlayıcınız [otomatik bulmayı](https://tools.ietf.org/html/rfc6186) destekliyorsa, FairEmail ana bilgisayar adını ve bağlantı noktası numarasını doldurur, aksi takdirde doğru SMTP ana bilgisayar adı, bağlantı noktası numarası ve şifreleme protokolü (SSL/TLS veya STARTTLS) için sağlayıcınızın kurulum talimatlarını kontrol edin.

Takma ad kullanma hakkında [bu SSS](https://github.com/M66B/FairEmail/blob/master/FAQ.md#FAQ9)'a bakın.

## Verilen izinler - kişi bilgilerine erişmek için

E-posta adresi aramak, iletişim fotoğraflarının gösterilmesini vb. istiyorsanız, FairEmail'e iletişim bilgilerini okumak için izin vermeniz gerekir. *Verilen izinler*'e dokunun ve *İzin ver*'i seçin.

## Pil optimizasyon ayarları - sürekli e-posta almak için

Yeni Android sürümleri, ekran bir süre kapalı kaldıktan sonra batarya kullanımını azaltmak için uygulamaları uyku moduna alır. Yeni e-postaları gecikmesiz almak istiyorsanız, FairEmail için pil optimizasyonunu devre dışı bırakmalısınız. *Yönet*'e dokun ve talimatları izle.

## Sorular veya sorunlar

Bir sorunuz veya probleminiz varsa, lütfen yardım için [buraya bakın](https://github.com/M66B/FairEmail/blob/master/FAQ.md).