# راهنمای راه‌اندازی

راه‌اندازی FairEmail بسیار آسان است. شما برای دریافت ایمیل حداقل به یک حساب و برای ارسال ایمیل حداقل به یک هویت نیاز دارید. راه‌اندازی سریع یک حساب و یک هویت را برای بیشتر فراهم‌کنندگان عمده خواهد افزود.

## پیش‌نیاز‌ها

یک اتصال اینترنت برای راه‌اندازی حساب‌ها و هویت‌ها مورد نیاز است.

## راه اندازی سریع

تنها نام، نشانی ایمیل و گذرواژه خود را وارد کنید و روی * برو* بزنید.

این برای بیشتر فراهم‌کنندگان ایمیل کار خواهد کرد.

اگر راه‌اندازی سریع کار نکرد، شما باید یک حساب و یک هویت با روشی دیگر راه‌اندازی کنید، دستورات زیر را ببینید.

## راه‌اندازی حساب برای دریافت ایمیل

برای افزودن یک حساب، روی *مدیریت حساب‌ها* و دکمه نارنجی *افزودن* در زیر، بزنید. یک فراهم‌کننده از فهرست انتخاب کنید، نام کاربری را وارد کرده، که در بیشتر موارد نشانی ایمیل شماست، سپس گذرواژه خود را وارد کنید. روی *بررسی* بزنید تا FairEmail بتواند به سرورهای ایمیل متصل شود و فهرستی از پوشه‌های سیستم را واکشی کند. پس از بازبینی پوشه سیستم، شما می‌توانید حساب را با زدن روی *ذخیره* بیفزایید.

اگر فراهم‌کننده شما در فهرست فراهم‌کنندگان نیست، *سفارشی* را انتخاب کنید. نام دامنه را وارد کنید، برای مثال *gmail.com* و روی *دریافت تنظیمات* بزنید. اگر فراهم‌کننده شما از [کشف-خودکار](https://tools.ietf.org/html/rfc6186) پشتیبانی می‌کند، FairEmail نام هاست و شماره درگاه را پر خواهد کرد، در غیر این صورت برای نام هاست IMAP، شماره درگاه و پروتکل(SSL/TLS یا STARTTLS) درست، دستورات راه‌اندازی فراهم‌کنندتان را بررسی کنید. برای آگاهی بیشتر [اینجا](https://github.com/M66B/FairEmail/blob/master/FAQ.md#authorizing-accounts) را ببینید.

## راه‌اندازی هویت برای ارسال ایمیل

مشابه، افزودن یک حساب، روی *مدیریت هویت* زده و سپس روی دکمه نارنجی *افزودن* در زیر بزنید. نامی که می‌خواهید در نشانی‌های ایمیل‌هایی که می‌فرستید نمایش داده شود، را وارد کنید و یک حساب متصل را انتخاب کنید. برای افزودن هویت روی *ذخیره* بزنید.

اگر حساب، دستی پیکربندی شده باشد، شما به احتمال زیاد باید هویت را نیز دستی پیکربندی کنید. نام دامنه را وارد کنید، برای مثال *gmail.com* و روی *دریافت تنظیمات* بزنید. اگر فراهم‌کننده شما از [کشف-خودکار](https://tools.ietf.org/html/rfc6186) پشتیبانی می‌کند، FairEmail نام هاست و شماره درگاه را پر خواهد کرد، در غیر این صورت برای نام هاست SMTP، شماره درگاه و پروتکل(SSL/TLS یا STARTTLS) درست، دستورات راه‌اندازی فراهم‌کنندتان را بررسی کنید.

به [سوالات متداول](https://github.com/M66B/FairEmail/blob/master/FAQ.md#FAQ9) درباره بکارگیری نام‌های مستعار مراجعه کنید.

## اجازه دسترسی به اطلاعات مخاطبین را بدهید

اگر می‌خواهید نشانی ایمیل را جستجو کنید، عکس مخاطبین برایتان نمایش داده شود، و دیگر چیزها، باید مجوز خواندن مخاطبین را به FairEmail بدهید. تنها روی *اعطای دسترسی* بزنید و *اجازه دادن* را انتخاب کنید.

## بهینه‌سازی باتری را تنظیم کنید تا به طور مداوم ایمیل‌ها را دریافت کنید

در نگارش‌های اخیر اندروید، اندروید برنامه‌ها را برای مدتی هنگامی که صفحه نمایش خاموش می‌شود به‌خاطر کاهش مصرف باتری در حالت خواب قرار خواهد داد. اگر می‌خواهید ایمیل‌های جدید را بدون درنگ دریافت کنید، باید بهینه‌سازی باتری را برای FairEmail غیرفعال کنید. روی *غیر فعال‌سازی بهینه‌سازی باتری* بزنید و دستورات را دنبال کنید.

## پرسش‌ها یا مشکلات

اگر پرسش یا مشکلی دارید، خواهشمند است برای کمک [اینجا را ببینید](https://github.com/M66B/FairEmail/blob/master/FAQ.md).